---
layout: post
title: "Affare di cuore"
director: Dušan Makavejev
year: 1967
cover: /assets/images/affare-di-cuore.jpg
---
Un film sulla sessualità, sulla scissione tra l'Io e il Noi.

## Un film che non s'ha da fare!
Belgrado. Anno Domini 1967. Dušan Makavejev, alle soglie dei 35 anni, si confronta con il suo secondo lungometraggio. Il maestro del cinema jugoslavo si procura a insaputa degli Studi cinematografici della capitale -- gli *Avala Film* -- poco alla volta e con grande fatica la pellicola necessaria per le riprese.
Le scene vengono girate negli scantinati degli studi, in quelle stanze vuote del seminterrato di cui ai piani alti non sanno nulla: un'atmosfera cupa e romanticamente nostalgica accompagna la troupe del regista e il cast per qualche settimana.
Il budget è molto limitato, limitato all'osso.
Sufficiente a malapena per completare il film.
Il risultato? Be', è semplicemente straordinario.
 
## C'è anche una trama, eccome...

Belgrado, si diceva.
Il film, in effetti, è un film innanzitutto su Belgrado, la città slava, capitale multietnica di un altrettanto multietnico e variegato mondo quale la Jugoslavia degli anni '60.
Izabela è una ragazza indipendente che si guadagna da vivere facendo la centralinista.
Ahmed è un impiegato dell'Ufficio Igiene, un vero e proprio esperto di derattizzazione -- e di topi, a Belgrado, ce ne sono un bel po'.
Le loro due vite si incrociano: vivono d'amore e di piccole cose, della felicità che è propria dei grandi rapporti d'amore. Ma qualcosa rompe l'equilibrio della coppia.
Ahmed deve assentarsi per un periodo abbastanza lungo; Izabela, durante un turno notturno, cede alle avance di un postino piacione, un dongiovanni di nome Mica.
Ahmed ritorna a casa, e scopre che Izabela è incinta, accogliendo con gioia la notizia... ma è l'inizio della fine: lei è fredda, lui scappa via disperato, si ubriaca e minaccia il suicidio.
Quando sta per gettarsi in un pozzo, ecco che Izabela lo urta accidentalmente e muore.
La polizia ritrova il cadavere della donna e, su segnalazione di qualche attento vicino di casa, recupera Ahmed (ancora in stato confusionale, e dopo notti passate all'addiaccio), e lo accusa di omicidio.
Questo è, ridotto all'essenziale, il nucleo narativo dell'episodio messo in scena.